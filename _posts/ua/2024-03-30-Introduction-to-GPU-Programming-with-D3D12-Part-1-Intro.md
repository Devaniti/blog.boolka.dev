---
layout: post
title:  "Вступ до GPU програмування з D3D12: Частина 1 - Початок"
date:   2024-03-30 14:40:00 +0200
categories: Introduction_to_GPU_Programming_with_D3D12
lang: ua
---

Це перша частина серії постів про програмування GPU з використанням D3D12. У цій серії ми розглянемо як і навіщо запускати код на GPU, а також деякі суміжні теми.

Зверніть увагу, що деякі частини можуть оновлюватися, поки серія ще виходить.

## Цільова аудиторія

Ця серія призначена для людей, які хочуть познайомитися з програмуванням GPU або вже знайомі з високорівневим графічним API і хочуть ознайомитися з низькорівневим API.

Для розуміння цієї серії вам *не потрібно* знати D3D11, на відміну від багатьох інших ресурсів, доступних в Інтернеті.

## Вимоги

* C++ – більшість графічних API можна використовувати напряму тільки в C і C++. У цій серії ми будемо використовувати C++, оскільки це спрощує певні речі. Перш ніж ви зможете ефективно використовувати вищезазначені API вам потрібно досягнути певного рівня знань C++.

* Математика – ця серія торкнеться як графічних так і обчислень загального призначення на сучасних GPU. Щоб програмувати графіку, вам знадобиться гарне розуміння лінійної алгебри.

* Сучасний GPU – ми використаємо певні функції, які доступні лише на досить сучасних GPU. Мінімальний необхідний GPU: NVIDIA GeForce RTX 20 серія, AMD Radeon RX 6000 серія, Intel ARC.

## Для чого програмувати на GPU?

GPU - це скорочення від Graphics Processing Unit. Це дуже поширений компонент, який є практично в будь-якому сучасному комп’ютері/смартфоні/ігровій консолі тощо. Швидше за все, саме за допомогою GPU ви зараз читаєте цей текст.

Перші GPU були розроблені для вирішення конкретної проблеми: рендер 3D-графіки. Але з роками, з розвитком реалістичності 3D-графіки, GPU ставали спроможними вирішувати все біль і більш загальні задачі, що призвело до того, що сучасні GPU часто використовуються для обчислень, які більше не пов’язані з графікою: наукові симуляції, AI, майнінг криптовалют тощо.

Саме тому варто розібратися, чим саме GPU відрізняються від CPU, чому вони використовуються лише в певних випадках і як написати та запускати власний код на GPU.

## Чому саме D3D12?

Щоб взаємодіяти з GPU, вам потрібно використовувати те, що зазвичай називають “Графічний API”. Незважаючи на назву, такі API дозволяють запускати будь-яку роботу на GPU, яку GPU взагалі може виконувати, а не лише «Графіку».

На момент написання статті існує багато актуальних графічних API:

- D3D11
  – високорівневий API
  - доступний тільки на Windows
- Vulkan
  – низькорівневий API
  - кросплатформний
- D3D12
  – низькорівневий API
  - доступний тільки на Windows
- Metal
  - низькорівневий API
  - доступний тільки на платформах Apple
- WebGL
  – високорівневий API
  - призначений для використання в браузері
- WebGPU
  – низькорівневий API
  - призначений для використання в браузері

Високорівневі API не були обрані, оскільки багато сучасних функцій GPU, такі як Hardware Accelerated Raytracing або Mesh Shaders, вимагають саме низькорівневих API.

API, призначені для використання в браузері не були обрані, оскільки вони просто імлементуются за допомогою інших API, а тому є більш обмеженими, ніж API на яких воні побудовані.

Серед API які залишилися: Vulkan, D3D12 і Metal, усі 3 підходять для наших цілей. D3D12 серед них було обрано, оскільки він є трохи простішим порівняно з Vulkan і більш доступним порівняно з Metal. Але багато концепцій та ідей є однаковими для цих API.

[Наступний пост](Introduction-to-GPU-Programming-with-D3D12-Part-2-Why-do-we-need-GPUs.html)
